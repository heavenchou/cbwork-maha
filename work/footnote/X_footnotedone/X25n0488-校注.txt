p0294
[01]
<p>圭峰云。金剛極堅極利。無物可壞。堅以喻般若之體。真常清淨。不遷不變。利以喻般若之用。此慧顯時。五蘊皆空。斷一切有漏惑業。
[02]
<p>天台智者云。取相為此岸。無相為彼岸。智慧為河。精進為筏。
[03]
<p>〔昭明〕法會因由分第一
<p,1>昭明。蕭梁太子。自幼聰穎。能通釋典。別傳謂是佛轉世所生。有徵驗。持誦金剛至萬遍。以其文義深奧。紆衍難明。乃就問答語氣稍可斷處分之為三十二段。每段舉其要目。作四字總綱標之其分段雖未醇確。而標義扼要。非後人所及。法會。秪園之會。佛說法三百餘會。此其一也。
[04]
<p>集解釋迦。此云能仁。牟尼。此云寂靜。
[05]
<p>長水云。佛訓覺。有悟察二義。覺悟是照真本有。覺察是了妄本空。真妄既明。則能破和合識滅相續心。法身清靜也。菩薩雖亦照真了妄。未得究竟。猶帶薩埵之名。
[06]
<p>圭峰云。覺有三義。自覺。覺他。二覺理圓。謂之滿。
[07]
<p>天台云。自覺異凡夫。覺他異二乘。覺滿異菩薩。
[08]
<p>集解。怖魔。能使魔王怖畏。從佛乞法。從檀越乞食。故亦謂乞士。食有四種不淨活命當避。如合藥種樹。為下口食。觀星占象。為仰口食。[口*兄]術卜筭。為維口食。曲媚豪勢。通致四方。巧言多求。為方口食。離此四種。乃是清淨乞食。
p0296
[01]
<p>〔昭明〕善現啟請分第二(啟或作起非)
<p,1>善現即須菩提名。
<p>〔彌勒〕巧護義應知。加彼身同行。不退得未得。是名善付囑。
<p,1>加彼。即舉斯心加諸彼善與人同意。[巳>已]<resp="CBETA.maha">得道。未得道。皆使之不退轉。
[02]
<p>集解希有。通今古言。世尊。合天下言。
[03]
<p>真性自如無礙曰如。真性隨所來現曰來。如為本體來為應用。
<p>圭峰曰。從如而來。
<p>長水曰。真化不同。真佛迷時。背覺合塵名如去。悟了。背塵合覺名如來。化佛從真如起。來成正覺。而化眾生。今云自如而來。乃化身佛也。
p0297
[01]
<p>〔昭明〕大乘正宗分第三
<p,1>佛法只一空相。但空非頑空。須從有為處看出空。方是真能解空。件件從有為處做。[去*ㄗ]不留一相。方是真能行空。全經只是此意。故曰。一切有為法。應作如是觀。昭明以無相為大乘正宗。後之不住。不住此無相也。見相。見此無相之相也。莫認頑空為無相。
<p>〔彌勒〕廣大第一常。其心不顛倒。利益深心住。此乘功德滿。
<p,1>度眾生。是廣大心。無餘是第一義。涅槃是真常性。無相是不顛倒。實無眾生得滅度。是深心住。此詮降心也。發按宗通云。問中安住降伏并舉。今惟標。降伏者何。[蓋-去+太]此經所重在般若智用。故以降伏為綱宗。有此降伏。之智。不但心不住時。能降伏之使住。即心得所住。亦能降伏之使無住。無住而住。是為真住。故單言降伏。則安住在其中。單言安住而缺降伏。則安住不成所以獨標降伏也。愚意降住理自一貫。然問答次第。不妨分說。所以彌勒亦分詮心住行住。時說多將降住合講極是溷人。
p0298
[01]
<p>〔昭明〕妙行無住分第四
<p,1>妙行即無相之行。獨標出行有見。今人但知降即住住即降混話耳。誰識得行字乎。
<p>〔彌勒〕檀義攝於六。資生無畏法。此中一二三。名為修行住。
<p,1>佛法有六波羅蜜。布施為檀波羅蜜。其一也。然一有。攝六之義。布施又有三義。一財施即資生。二法施。三無畏施。故曰。一二三。上四句。[巳>已]<resp="CBETA.maha">詮降義。此。四句。專詮行施二字。恐人疑布施為小行。不知一能攝六也。如舊說。謂資生攝檀。無畏攝持戒忍辱。法攝精進禪定般若。亦是。
<p>〔彌勒〕自身及報恩。果報斯不著。護存[巳>己]<resp="CBETA.maha">不施。防求於異事。
<p,1>現在福。為自身所受。未來福。為報恩所感。皆法相外異相之事。言不求此二種果報但勤一念行施而[巳>已]<resp="CBETA.maha">。此正詮應如所教住住字義。舊說謂單釋不住色布施。不住聲香味觸法兩句。謬。
<p,1>復次。近說作復位解。大穿鑿。
p0299
[01]
<p>〔昭明〕如理實見分第五
<p,1>如如之理。有法相。無身相。能見如理。即是寔法。
<p>〔彌勒〕調伏彼事中。遠離取相心。及斷種種疑。亦防生成心。分別有為體。防彼成就得。三相異體故。離彼是如來。
<p,1>調伏。用功夫也。彼事總指降住。此以後每不由空生問而佛自反問空生。故曰斷種種疑。總防其著相生成心也。天親菩薩二十七疑之分。實本此一句。乃為平常人推求疑竇。當有此二十七種。原非文義淺深段落只各從上文生出。不必遠求。故附本文。有為體。是身相。三相化身。應身。法身。正三世因緣要處。不可不分別。故曰異體故。離彼有為之色身相便得見如來法身相矣。前四句偈。舊說亦謂詮註布施不住相。謬甚。
p0300
[01]
<p>金光明經曰。云何化身。如來昔在修行地中。為諸眾生修種種法。現種種身。是名化身。云何應身。謂諸如來。為諸菩薩為無邊佛法。而作本故。具三十二相。八十種好。是名應身。云何法身。為具諸善法故。唯有如如。如如智。是名法身。按此化。身是過去應身是現在。法身。兼三世。
p0301
[01]
<p>〔昭明〕正信希有分第六
<p,1>何況非法止。
p0302
[01]
<p>〔昭明〕無得無說分第七
<p,1>正信。清淨信也。此二意雖兩層。不必分。蓋無得無說。正是淨信所以然。
<p>〔彌勒〕說因果深義。於彼惡世時不空以有實菩薩三德備。修戒於過去。及種諸善根。戒具於諸佛。亦說功德滿。
<p,1>降住是因福德是果。身相是如來之因。非相即如來之果。三德。持戒。修。信心也。
<p>〔彌勒〕佛不見果。知。願智力現見求供養恭敬。彼人不能說。彼壽者及法遠離於取相。亦說知彼相。依八八義則。差別。相續體。不斷至命住。復趣於異道。是我相四種。一切空無物。實有。不可說。依言辭而說。是法相四種。彼人依信心。恭敬生實相。聞聲不正取。正說如是取。彼不住隨順。於法中證智。如人捨筏船。法中義亦然應化非真佛。亦非說法者。說法不二取。無說離言相。
<p,1>佛未見其果而先知有福德。以眾生願信智力發現而見之也。不能說。因恭敬無相。不自覺也壽者指四相法是法相。說是取相。兩項各四相。故曰八則。下文即是。差別是我相。相續體。是人相。不斷至命任。是壽者相。異道眾生相。一切空無物。無法相。實有。無非法相。舊本下又有無相亦非無相六字。故又曰。不可說無相也。依言詞而說。非無相也。不住隨順。正指不取相。如來在因地為化身。說法為應身。非法。非非法。為二。
p0303
[01]
<p>〔昭明〕依法出生分第八
<p,1>依即皈依之依。言能皈依此實法。則諸菩提法。皆佛法矣。故曰皆從此出。
<p>〔彌勒〕受持法及說。不空於福德。福不趣菩提。二能趣菩提於實名了因。亦為餘生因。唯獨諸佛法。福成第一體。
<p,1>二即持法。說法。持法。自了因也。說法了眾生因也唯獨。非唯如來法為然。乃諸佛法皆從此經出。其福德皆成第一體也。
[02]
<p>集解。受持。是自利行。為人解說是利他行。菩薩從利他發心為大乘。
p0304
[01]
<p>〔昭明〕一相無相分第九
<p,1>是樂阿蘭那行止。
[02]
<p>〔昭明〕莊嚴淨土分第十
<p,1>兩段總是不取意文勢一滾直下。斷不可分說。
<p>〔彌勒〕不可取及說。自果不取故。依彼善吉者。說離二種障。
<p,1>自成之果。無取相。善吉。即須菩提。言依彼所答身歷之果以明不可取。不可說也。
p0305
[01]
<p>欲界九品。以貪瞋癡慢四惑。分上中下。乃九地之初地。
<p,1>按般若經。斷三結名預流果。即須陀洹也。一身見謂執有我故。二戒禁取謂執持狗牛等戒。為生天因。三疑。謂不了諦。薄貪瞋癡名一來果。即斯陀含也。於施無著名貪薄。於乞者生慈名瞋薄施[巳>已]<resp="CBETA.maha">迴向菩提名癡薄。斷順下分五結永盡。名不還果。即阿那含也。五結。即上身見。戒禁取。疑。并貪瞋。斷順上分五結永盡。名阿羅漢果。上五結。一色界愛。二無色界愛。三無明。謂心不了。四掉。謂心躁動。五慢。謂心自高。
[02]
<p>集解云。著相即是取。有所取。即是有為。今言不作念不著相。乃是得而無得。即無為也。
[03]
<p>集解云。法無動念不可以有念求。又非無念。不可以無心得。如赤水求玄珠罔象而得之。
<p,1>赤水玄珠見莊子。
<p>〔彌勒〕佛於然燈語。不取理實智。以是真實義。成彼無取說。
<p,1>要見此問。亦是明不取意。
<p>〔彌勒〕智習唯識通。如是取淨土。非形第一體。非嚴莊嚴意。
<p,1>以智慧學習佛法者。不免取相十莊嚴佛土。不知無形相之般若。正以不嚴為嚴也。亦是明不取意。
<p>〔彌勒〕如山王無取。受報亦復然。遠離於諸漏。及有為法故。
<p,1>山王無情識。故以喻無取。受報。即大身。佛法大身亦屬果報。然此非言福報也。乃隱喻上文諸佛成果之意。
p0306
[01]
<p>〔昭明〕無為福勝分第十一
<p,1>勝前福德止。
[02]
<p>〔昭明〕尊重正教分第十二
<p,1>無為。即不取意。要見此一段福報。原總完四果以下不取之旨。昭明眼光原清。則上二節雖分而意自貫耳。
<p>〔彌勒〕說多義差別。亦成勝校量。後福過於前。故重說勝喻。
<p,1>多義。即河沙等喻前章只言信心不取。此章不取中又有無得意。義有不同。故後福過于前也。
<p>〔彌勒〕尊重於二處。因習證大體。彼因習煩惱。此降伏染福。
<p,1>尊重同于塔廟者。以修習能證廣大之體也。彼布施財寶。雖亦是因地修習。而煩惱未除。此修習般若者。能降伏無相。故有福報更勝也。按隨說與盡能。原有兩層。塔廟與即為有佛。亦有淺深。則二處乃言此兩種恭敬也。亦通。
<p,1>按楞嚴經。種種現前。咸是第一波羅蜜。名尊重行。十行之第三品。則尊重弟子作高弟。與佛並觀。不作恭敬說亦可。
p0308
[01]
<p>〔昭明〕如法受持分第十三
<p,1>此摘受持二字。亦得章法要領。獨奈何今人一概抹倒。反謂昭明誤人。
<p,1>微塵世界。三十二相等句。總是詮解般若非般若意。即無法相也。舊說牽上施福較勝看。最為葛藤。
[02]
<p>宗通云。金剛般若波羅蜜離文字相。故無所說。離煩惱相。故非微塵。離人天相。故非世界。乃至離佛色相。故非三十二相。
[03]
<p,1>楞嚴云。因了發相從妄見生。山河大地諸有為相。次第遷流。因此[虎-儿+丘]妄。終而復始。所謂世界非世界。亦是實理。何必作喻看。
<p>〔彌勒〕苦身勝於彼。希有及上義。彼智岸難量。亦不同餘法。
<p,1>言此身命布施之苦行。而亦能勝之者。以般若為希有最上之義也。然彼苦行者。智岸亦難量矣。與餘法亦不同。[蓋-去+太]忍辱之法也。所以下文云云。
p0309
[01]
<p>中峰云。四即非。乃掃跡之談。四是名乃本具之義。為空生問受持故標名以方便受持。又恐受持處執著。故繼以掃跡也。
[02]
<p>〔昭明〕離相寂。滅分第十四
<p,1>寂滅乃空相至極處。以身命布施。非寂滅而何。然非離相不能至此。猶言離相之極也。
<p>〔彌勒〕堅實。解深義勝餘修多羅。大因及清淨。福中勝福德。
<p,1>修多羅梵義契經也言此經能勝諸經者。正以第一希有功德之故。大因即第一。清淨。般若。即希有。
<p>〔彌勒〕能忍於苦行。以苦行有善。彼福不可量。如是最勝義離我及恚相實無於苦惱。共樂有慈悲。如是苦行果。為不捨心起修行及堅固。為忍波羅蜜。習彼能學心。
<p,1>行雖苦而福報不可量。所以無我無恚無苦惱又且思共樂而慈悲之按法苑謂佛既斷支體。不惟不惱恨。而且慈悲歌利之愚惡當以罪報。乃更為之懺悔仍不失樂。果。故云云。苦行之始。只是一箇不捨心。推而廣之。身命亦捨。便是無生忍義故佛以歌利事教學人。言習忍者必須如是耳。
<p>〔彌勒〕修行利眾生。如是因當。識眾生及事相遠離亦應知。假名及陰事。如來離彼相。諸佛無彼二以見實法故。果雖不住道。而道能為因。以諸佛實語。波智有四種實智及小乘說摩訶衍法及一切受記。以不[虎-儿+丘]說故。隨順彼實智。說不實不[虎-儿+丘]。如聞聲取證對治如是說。時及處實有。而不得真如。無智以住法。餘者有智得。闇如愚無智。明者如有智。對法及對治。得滅法如是。於何法修行得何等福德。復成就何業。如是說修行。
<p,1>人我四相為假名。眾生五陰和合而成。故曰陰事。道修行也。即指利益布施。真。實如。為三種不誑不異。合為一種。隨真性中實智說出。故不實而著相亦。不[虎-儿+丘]而無相。因彼聲聞取證者。或執言為有。或離言為無。故說不實不[虎-儿+丘]以對治其二執也。時及處。未詳所指。集註謂通指過現未來而言。無智有智。即下喻愚闇二意。修行有明闇。故福德亦不齊。諸家解斷疑者。以言說為無體。恐未必然。
p0312
[01]
<p>〔昭明〕持經功德分第十五
<p,1>前言無為福應。此言持經功德。分疏亦了然。
<p>〔彌勒〕名字三種法。受持聞廣說。修從他及內。得聞是修智。此為自醇熟。餘者化眾生。以事及時大。福中勝福德。非餘者境界。唯依大人說。及希聞信法。滿足無上界。
<p,1>受持聞信廣說。為三種。皆從外得。以及內也。聞信是修智。廣說。為化眾生。而因以自成廣大之業。則受持亦全矣。大人。即大乘人。希聞即最上乘。
[02]
<p>大乘莊嚴論云。聲聞乘與大乘有五種相違。一發心異。二教授異。三方便異。四住持異。五時節異。聲聞乘皆為自得[掜-儿+工]槃故。大乘皆為利他故所以聽受讀誦下。必兼為人解說。
p0313
[01]
<p>〔昭明〕能淨業障分第十六
<p,1>能言持奉此經者之能。
<p>〔彌勒〕受持真妙法。尊重身得福。及遠離諸障。復能速證法。成種種勢力。得大妙果報。如是等勝業。於法修行知。
<p,1>尊重。對輕賤說。離障。即消滅罪業。速證。即得菩提。大妙果報。所得功德也。言如此者。於此法中修行而知之也。
<p>毗奈耶偈云。假令經百劫。所作業不亡。因緣會遇時。果報還自受。
<p>又偈云。欲知前世事。今生受者是。要知未來因。今生作者是。
<p,1>按因果報應佛書甚多。淺人厭聽。不知天道物理。寔有之。即予目中所見現世報應[巳>已]<resp="CBETA.maha">多。何必再俟沒後。人奈何而不修行哉。
p0315
[01]
<p>〔昭明〕究竟無我分第十七
<p,1>究竟二字。亦從須菩提重問上看來。無穿鑿想。[去*ㄗ]亦妥當。
<p>〔彌勒〕於內心修行。存我為菩薩。此即障於心。違於不住道。
<p,1>於內心修行對上於法修行知而言。法是受持信說等法。皆從他及內者。此下別起一端問。不復言持經意。故曰於內心修行。存我為障。又照後結語通達無我法句。以見佛答之意專重此與首章問答不同之同也。愚按偈中。內字不過對上他字說。猶言自修行耳。不必深看。即無我法。亦因須菩提重問疑佛有異法。故破之曰無。我法二字。當連看。其意不過說做菩薩的不可自謂有我法耳。亦不必深求。今人于四相中摘取我字深看。謂前是粗我。此是細我。安在前此四相諸我反為粗我耶。勉強求異。正自支離。
<p>〔彌勒〕以後時受記。然燈行非上。菩提彼行等。非實有為相。
<p,1>言然燈所以授記者。以我然燈時修行。原未嘗增上有我相也。今菩薩菩提。亦當與此非上之行等。何也。[蓋-去+太]諸法寔非有為也。
<p>〔彌勒〕彼即非相相。以不[虎-儿+丘]妄說。是法諸佛法。一切自體相。依彼法身佛。故說大身喻。身離一切障。及遍一切境。功德及大體。故即說大身。非身即是身。是故說非身。不達真法界。起度眾生意。及清淨國土。生心即是倒。
<p,1>非相相。即寔無有法。自體相。即非相相。法身佛。正指現在說法。言現在說法。我身即眾生身。現在身即過去身。故離一切障。遍一切境。非身即身。乃真法界也。反是即顛倒心矣。
<p>〔彌勒〕眾生及菩薩。知諸法無我。非聖自智信。及聖以有智。
<p,1>非聖。眾生。及聖。菩薩。自智信本非真智而強自信。有智。有真實之智。言自凡夫眾生以至入聖之人。皆不可以有我。故以及字貫下。
<p,1>集解云。細看須菩提重問降住至此。乃是一氣說話。天親雖分疏四疑。不得犁然作四段。極得肯綮。
p0317
[01]
<p>〔昭明〕一體同觀分第十八
<p,1>一體。實有三世意經文本謂諸心不可得。而標目反謂同觀。豈非三世一法之謂乎。不信請看經文。何處是二體意。
<p>〔彌勒〕雖不見諸法。非無了境眼。諸佛五種實以見彼顛倒。
<p,1>不見諸法。即無我法也。既曰無我。則四相皆空。焉得有三世。然了境眼自在。但能于境中了無境。故曰五種寔顛倒。即若干種心。
p0318
[01]
<p>〔昭明〕法界通化分第十九
<p,1>上言三世一法故曰通化。
<p>〔彌勒〕佛智慧根本。非顛倒功德。以是福德相。故重說譬喻。
<p,1>三世心不可得。正是智慧根本。故其福德同于前信如來法者。福德無故。亦是不取無得意。故其福德亦同于信心不取無得者。故曰重說。正對前第八第十一兩分看。如來與佛過去現在。顯有兩層。偈語何等精細。
p0319
[01]
<p>〔昭明〕離色離相分第二十
<p,1>諸相具足止。
[02]
<p>非說所說分第二十一
<p,1>無相無說本一貫。不必分。
<p>〔彌勒〕法身畢竟體。非彼相好身。以非相成就。非彼法身故。不離於法身。彼二非不佛。故重說成就。亦無二及有。
<p,1>論現在佛。以法身為體。色身為粗論過去如來。以非相為體。法身為粗。然二皆有法身則皆佛矣。故兩並重說。然又皆以非具足為具足。則二身皆無矣。舊說以三十二相。八十種好。分大小相為二。殊穿鑿。合觀昭明標目亦以色相二字[立*立]舉。可知兩意確有分屬。
<p>〔彌勒〕如佛法亦然。所說二差別。不離於法界。說法無自相。
<p,1>如。如來。簡文也。言如來與佛之法皆然所說雖有過去現在之差別。而總不離法界。故無可說也上是分說佛與如來身相。此是合說如來與佛之法。原兩層意。
p0320
[01]
<p>〔彌勒〕所說說者深。非無能信者。非眾生眾生。非聖非不聖。
<p,1>眾生。雖未即成聖而各有聖性者。一說古本無此六十二字。乃唐時僧靈幽入定。見佛壁上全經。多此六十二字。乃錄而增之。然彌勒偈中[巳>已]<resp="CBETA.maha">有之。古本焉得無之。豈古本原有而唐時偶失之耶。益見三世之義。不可缺也。
p0321
[01]
<p>〔昭明〕無法可得分第二十二
<p,1>計六十三字止。
[02]
<p>〔昭明〕淨心行善分第二十三
<p,1>全經言法處甚多。然只標無住無相無我無為。而此纔拈無法。甚有分曉。[蓋-去+太]重問後所重在無法也。
<p>〔彌勒〕彼處無少法。知菩提無上。法界不增減。淨平等自相有無上方便。及離於漏法。是故非淨法。即是清淨法。
<p,1>真性人人皆具。無增無減。故清淨平等。人人可成佛。故曰無上方便。然有相即屬有漏。故又以非淨為淨。
<p>壇經曰。煩惱即是菩提。但在悟與不悟耳。故偈曰。誰知火宅內。元是法中王。又曰。前念迷。則佛是眾生。後念悟。則眾生是佛。人無二心。非離眾生而為佛也。
p0322
[01]
<p>〔昭明〕福智無比分第二十四
<p,1>上言修一切善法。乃般若正法。故特標出智字。
<p>〔彌勒〕雖言無記法。而說是彼因。是故一法寶。勝無量珍寶。數力無似勝。無似因亦然。一切世間法。不可得為喻。
<p,1>寶法雖非言說可傳而言說是學法之因。故說此般若法寶。諸法莫及。
[02]
<p>〔昭明〕化無所化分第二十五
<p,1>化無所化。言眾生即佛。無可化也。與前我無度相不同。
<p>〔彌勒〕平等真法界。佛不度眾生。以名共彼陰。不離於法界。取我度為過。以取彼法是。取度眾生故。不取彼應知。
<p,1>法既平等。何有眾生之度。特以假名及五陰和合。謂之眾生耳。寔皆不離法性。我何度哉。然所以取我度。為過者。以取法也。若佛不取法。雖有我而非有我。雖名凡夫。非世俗之凡夫矣。
[03]
<p>楞嚴曰。生死輪迴。安樂妙常。同是六根。更無他物。此凡夫之所以非凡夫也。
p0323
[01]
<p>〔昭明〕法身非相分第二十六
<p,1>法身二字。分疏極確。三言身相。而此獨標曰法身。淺深層次了然。
<p>〔彌勒〕非是色相身。可比知如來。諸佛唯法身。轉輪王非佛。非相好果報。依福德成就。而得真法身。方便異相故。唯見色聞聲。是人不知佛。以真如法身。非是識境故。
<p,1>福德。佛果也。佛果有真法身。非三十二相之色身也。三十二相。亦名法身。此處深一層說。故作色身。而以非相為真法身。
<p>集解佛相是法身所現。轉輪王相。依業因而生。凡聖雲泥。復何准的。此解甚明。然猶未得觀字義。觀且不可。法身亦何足據。認指為月。尚隔一層。又見我求我之我。乃如來法身真常清淨之我。無形無相。無聲無臭。豈可以色見聲求。此我字。看得細。正與觀字應。
p0324
[01]
<p>〔昭明〕無斷無滅分第二十七
<p,1>斷是我斷。滅是彼滅。分之亦細。
<p>〔彌勒〕彼如來妙體。即法身諸佛。法身不可見。彼識不能知。
<p,1>此四句。今本無。魏譯有之。正承上不可以相見來。恐人作斷滅念。故即就此不可見之妙體。言正諸佛之法身也。但此法身。非三十二相之法身。故不可見。所以器識之人便謂諸法斷滅。正坐不能知此非相之相故耳。
[02]
<p>宗鏡云。但心相滅。非心體滅。如水因風而有動相。以風滅故。動相即滅。非水體滅。
p0325
[01]
<p>〔昭明〕不受不貪分第二十八
<p>〔彌勒〕不失功德因及彼勝果報。得勝忍不失。以得無垢果。示勝福德相。是故說譬喻。是福德無報。如是受不取。是福德報應。為化諸眾生。自然如是業。諸佛現十方。
<p,1>此是究竟福德。故一切法無我亦在福德上說。不受。即是無垢。為化諸眾生。自然如是業。正言不貪之意。[蓋-去+太]自然之報原無菅心于其間也。諸佛。詮菩薩皆然耳。
[02]
<p>般若經云。菩薩修二種忍。謂安受忍。觀察忍。又無生法忍謂令煩惱畢竟不生。及觀諸法畢竟不起。大約人心難制。未有不以忍成功者。儒理仁智必兼勇。亦是此意。故阿含經曰。大力者能忍。此般若之所以貴金剛也。
p0326
[01]
<p>〔昭明〕威儀寂靜分第二十九
<p,1>此節正佛自言現在去來坐臥故曰威儀寂靜。可見三世因緣。昭明早[巳>已]<resp="CBETA.maha">覷破。
<p>〔彌勒〕去來化身佛。如來常不動。於是法界處。非一亦不異。
<p,1>就現在言。佛寔如來之化身。然[巳>已]<resp="CBETA.maha">在法界中。雖是化身。寔與法身無異。觀此偈語以下四節。為佛自道無疑。
[02]
<p>〔昭明〕一合理相分第三十
<p,1>此正明上無去無來所以然不必分斷。
<p>〔彌勒〕世界作微塵。此喻示彼義。微塵碎為末。示現煩惱盡。非聚集故集。非喻是一喻。聚集處非彼。非是差別喻。但隨於音聲。凡夫取顛倒。非無二得道。遠離於我法。
<p,1>示彼義。言佛出世。示彼眾生。所以非一。煩惱盡。言佛寂滅則同歸法界。所以不異。化身非真性。所聚集。故曰非微塵非世界。非字之喻。是一字之喻。言不異也。真性聚集處。非彼化身也。故曰非是差別喻。音聲言教也。言但以我現在說法而遂認為如來。即顛倒之見矣。彼二。又指世界微塵之喻。化身法身。非不皆是佛。但須離我法之見乃為真佛耳。觀此偈論現在佛相甚明。
p0327
[01]
<p>〔昭明〕知見不生分第三十一
<p,1>知見。知識之見。非正見也。此章正言佛有正見以對不斷滅意。故與無相不同。
<p>〔彌勒〕見我即不見。無實[虎-儿+丘]妄見。此是微細障。見真如遠離。二智及三昧。如是得遠離。
<p,1>我字。該四相在內。簡文也。世俗分別之見。非真如之見。以分別相者[虎-儿+丘]妄無實也。前言空相。此言是名見[蓋-去+太]四相原是佛性所現。正不可作斷滅觀。故有相與無相。皆是微細障礙。能于四相中看出真如。則內見顯而外障離矣。二智知與見也。三昧信解也。非信解不能正持。故曰三昧。亦以如是不生法相而離障。乃為真知真見真信解也。
[02]
<p>宗鏡問無心。答即心得無心。問即心是有心。云何得無心。答不壞心相而無分別。不壞心相正是不絕四見。無分別。正是無四相。
[03]
<p>般若經舍利子白佛。若一切法皆無自性。都非實有。依何等事而可了知此是異生法。乃至如來法。佛言。諸菩薩修行般若。方便善巧。雖觀諸法皆無自性。都非實有。而依世俗發趣菩提。為諸有情種種宣說。令得正解。遠離顛倒。此正可與如是知見信解參看。
p0328
[01]
<p>〔昭明〕應化非真分第三十二
<p,1>現在佛說法之身。乃應化之身。非真法相所在。觀昭明于三世三身。亦詳且悉矣。
<p>〔彌勒〕化身示現福。非無無盡福。諸佛說法時。不言是化身。以不如是說。是故彼說正。
<p,1>為人說法。即是化身示現。然必不執相是化身。故其所說得如來之正法。此明是釋迦自言佛是如來化身也。故偈意亦如是。此正三世因緣究竟處。
<p>〔彌勒〕非有為非離諸如來涅槃。九種有為法。妙智正觀故。見相及於識。器身受用事。過去現在法。亦觀未來世。觀相及受用。觀於三世事。於有為法中。得無垢自在。
<p,1>非有為無法相也。非離。不離有為。即不作斷滅相也。自古諸如來涅槃之法。如此妙智正觀。能于有為中看出無為也。觀。禪觀。見相及于識兩句。正詮妙智正觀。[蓋-去+太]以見相及識皆器身受用之理。觀于三世也。末又申言能以此理觀三世者。必能于有為法中得無為之果。[蓋-去+太]佛說此經。專以釋空生三世之見為宗旨。故偈亦于末後總結出之。九種。古本如星翳燈幻。露泡夢電雲。故云。觀此則此四句為相傳諸如來之古偈無疑矣。
p0329
[01]
<p>般若經云菩薩于一切法。[彳*扁]攝有為無為。應修善巧。謂妙善身語意行。是名有為。即以如是妙善身語意行。回向于菩伐若。是名無為。(菩伐若梵義一切智)又有為是積聚五到彼岸謂布施。持戒。忍辱。精進。靜慮。若由般若波羅蜜多無為智故。回向一切智智。是名無為善巧。按此無為正從有為中來。即所謂得無垢自在也。
